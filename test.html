<!DOCTYPE html>
<html lang="en">

<head>
	<meta charset="UTF-8">

	<link rel="preload" href="{{ site.url }}/static/fonts/SolaimanLipi.woff" as="font">

	<title>Test page!</title>

	<link rel="stylesheet" href="{{ site.url }}/static/css/iqram.css">
</head>

<body>
	<div id="main">
		<div id="heading">সুপাত্র</div>
		শুনতে পেলুম পোস্তা গিয়ে—<br/>
		তোমার নাকি মেয়ের বিয়ে ?<br/>
		গঙ্গারামকে পাত্র পেলে?<br/>
		জানতে চাও সে কেমন ছেলে ?<br/>
		মন্দ নয়, সে পাত্র ভালো—<br/>
		রঙ যদিও বেজায় কালো;<br/>
		তার উপরে মুখের গঠন<br/>
		অনেকটা ঠিক প্যাঁচার মতন।<br/>
		বিদ্যে বুদ্ধি? বলছি মশাই—<br/>
		ধন্যি ছেলের অধ্যবসায়!<br/>
		উনিশটিবার ম্যাট্রিকে সে<br/>
		ঘায়েল হয়ে থামল শেষে।<br/>
		বিষয় আশয়? গরিব বেজায়—<br/>
		কষ্টে–সৃষ্টে দিন চলে যায়।<br/>
		মানুষ তো নয় ভাইগুলো তার—<br/>
		একটা পাগল একটা গোঁয়ার;<br/>
		আরেকটি সে তৈরি ছেলে,<br/>
		জাল ক’রে নোট গেছেন জেলে।<br/>
		কনিষ্ঠটি তবলা বাজায়<br/>
		যাত্রাদলে পাঁচ টাকা পায়।<br/>
		গঙ্গারাম তো কেবল ভোগে<br/>
		পিলের জ্বর আর পাণ্ডু রোগে।<br/>
		কিন্তু তারা উচ্চ ঘর,<br/>
		কংসরাজের বংশধর!<br/>
		শ্যাম লাহিড়ী বনগ্রামের<br/>
		কি যেন হয় গঙ্গারামের।—<br/>
		যাহোক, এবার পাত্র পেলে,<br/>
		এমন কি আর মন্দ ছেলে?<br/>
	</div>
</body>

</html>
